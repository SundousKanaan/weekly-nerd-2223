# NxT Museum ervaring
Ik bezocht het Nxt Museum tijdens het vak Weekly Nerd.
Het museum richt zich volledig op mediakunst en heeft zes verschillende tentoonstellingen met kunst gemaakt met technologie.
Het was een intrigerende ervaring waarbij ik werd meegenomen naar verschillende virtuele werelden. De combinatie van technologie, 
geluid en visuele effecten zorgde voor een meeslepende ervaring. Het ontwerp was goed doordacht en de tentoonstelling liet me nadenken 
over de kracht van technologie in kunst. Het was een inspirerende en interessante ervaring die mijn interesse in mediakunst verder heeft aangewakkerd.

## Overzicht
**Julius horsthuis** is een digitale kunstenaar. Hij blijft de grenzen van fractal meeslepende kunst verleggen, zowel in fysieke ruimtes als in digitale ruimtes: VR.

In het Nxt Museum was een van zijn werken te zien, genaamd "Foreign Nature". Dit kunstwerk bestaat uit verschillende patronen uit de natuur, gecombineerd met wiskundige formules, die samen een bovennatuurlijk landschap vormen. Je kunt zowel herkenbare landschappen uit de natuur en de wereld zien, zoals gebouwen en insecten, als abstracte patronen die wellicht geschikt zouden zijn voor aliens. "Foreign Nature" is een indrukwekkende installatie die de hele kamer overneemt. De patronen worden geprojecteerd op alle zijden van de zaal, inclusief de vloer. Dit creëert een gevoel van desoriëntatie en onderdompeling in de kunstwereld. Er klinkt zachte achtergrondmuziek die je helpt om op te gaan in de ervaring.

## Technische analyse
Fractale geometrie is een tak van de wiskunde die zich bezighoudt met het bestuderen van fractals. Fractals zijn meetkundige vormen die zichzelf herhalen op verschillende schalen en complexe en grillige vormen vertonen. Deze vormen kunnen niet worden beschreven met traditionele meetkundige objecten. De studie van fractale geometrie begon in de jaren 1970 met het werk van Benoit Mandelbrot. Hij ontwikkelde een wiskundige theorie om fractals te karakteriseren en toonde aan dat ze veel natuurlijke en wiskundige fenomenen kunnen modelleren. Fractale geometrie heeft toepassingen in verschillende wetenschappelijke disciplines en heeft bijgedragen aan ons begrip van complexe systemen en de wiskundige aard van de natuurlijke wereld.

## Ontwerp Analyse
Het kunstwerk werd gepresenteerd in een ruime, volledig donkere kamer zonder enige verlichting, behalve de projecties op de muren en vloer van de kamer. Met een hoge precisie in de projectie en achtergrondgeluiden, waarbij het werk beweegt in de richting van de diepte, krijgt de persoon in deze ruimte het gevoel één te worden met de getoonde wereld. De zintuigen worden verstoord door de vloeiende beweging van het werk en de rustgevende geluiden in de kamer.

## Reflectie
Wat mij het meest opviel was dit aspect, omdat de eenvoud van het presentatie-idee geen afbreuk deed aan de kwaliteit van het werk. Hoewel projecties op zichzelf niet nieuw zijn, was de manier waarop het werk werd geprojecteerd in een driedimensionale ruimte, met diepte en driedimensionale componenten, samen met beweging en passende muziek, maakt het ervaring naar mijn mening echt bijzonder en uniek.

### Bronnen

- https://nxtmuseum.com/nl/artist/foreign-nature-julius-horsthuis/
- http://www.julius-horsthuis.com/about
- https://nl.wikipedia.org/wiki/Fractal
